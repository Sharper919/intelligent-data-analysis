# Інтелектуальний аналіз даних

Курс "Інтелектуальний аналіз даних" призначений для підготовки бакалаврів з галузі знань 12 Інформаційні технології за спеціальністю 122 Комп'ютерні науки. Для успішного освоєння даного курсу студент повинен мати навички самостійної роботи з різними джерелами інформації (Інтернет, друковані видання), умінням узагальнювати інформацію, отриману з різних джерел. На основі загальних понять вищої математики, ймовірнісних процесів та математичної статистики дисципліна розглядає основні властивості й операції над даними та множинами, методи та принципи машинного навчання, основні алгоритми та програмне забезпечення з метою розв’язання класу задач.

Метою викладання навчальної дисципліни є формування у студентів фундаментальних знань про принципи роботи з даними, про роботу з комбінаторними об’єктами, системами та моделями; оволодіння студентами математичним та інтелектуальним апаратами інженера програмного забезпечення.
